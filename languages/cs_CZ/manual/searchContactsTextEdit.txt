Aplikace umožňuje vyhledávat kontakty dvěma způsoby – jednoduchým a pokročilým.

Jednoduché vyhledávání
Funguje pouze v označeném sloupci tabulky (například Jméno, E-mail, Telefon). Nejprve v tabulce vyberte sloupec, ve kterém chcete hledat.
Do pole pro hledání zadejte text a klikněte na Vyhledat. Pokud není vybrán žádný sloupec, aplikace zobrazí upozornění "Vyberte sloupec" a hledání se nespustí.
Pokud využijete našeptávaný návrh, hledá se přesná shoda; pokud ne, hledají se záznamy obsahující zadaný text.

Pokročilé vyhledávání
Kliknutím na Pokročilé vyhledávání se otevře dialog, kde lze zadat více podmínek najednou (například Jméno, Město, E-mail,...).
U každého pole můžete zvolit možnost Vše, Obsahuje, Začíná nebo Končí.
Jednotlivé podmínky lze upravit nebo smazat bez nutnosti nastavovat celý filtr znovu.
Můžete také zobrazit náhled aktuálního filtru nebo filtr uložit pod vlastním názvem.
Po kliknutí na Hledat se zobrazí výsledky, nebo oznámení, že zadaným parametrům neodpovídá žádný záznam.

Poznámka: Opakované vyhledávání prohledává pouze kontakty omezené předchozím filtrem, pro vyhledávání ve všech kontaktech použijte možnost „Reset filtrů“.

Uložené filtry
Uložené filtry lze kdykoli zobrazit, použít nebo smazat.

Reset filtrů
Volbou Reset filtrů zrušíte všechny podmínky a zobrazíte všechny kontakty.

Klávesové zkratky
Vyhledávání: Ctrl + F (macOS: Cmd + F)
Pokročilé vyhledávání: Ctrl + Shift + F (macOS: Cmd + Shift + F)
Reset filtrů: Ctrl + R (macOS: Cmd + R)
Uložené filtry: Ctrl + L (macOS: Cmd + L)

Poznámka: klávesové zkratky fungují pouze pokud je aplikace nastavena na okno "Kontakty"